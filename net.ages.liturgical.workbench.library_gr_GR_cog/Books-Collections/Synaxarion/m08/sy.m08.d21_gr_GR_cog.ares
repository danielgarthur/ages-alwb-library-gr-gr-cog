A_Resource_Whose_Name = sy.m08.d21_gr_GR_cog

syMA.commemoration01.text = "Τῇ ΚΑʹ τοῦ αὐτου μηνὸς μνήμη τοῦ ἁγίου Ἀποστόλου Θαδδαίου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Θαδδαῖε! ποῖον ἄλλο σοι πλέξω στέφος,"
syMA.commemoration01.couplet1.verse2 = "Ἢ αὐτόπτην λέγειν σε καὶ μύστην Λόγου;"
syMA.commemoration01.single1 = "Εἰκάδι πρώτῃ Θαδδαῖος βιότοιο ἀπέπτη."
syMA.commemoration01.narration.p01 = "Οὗτος ὑπῆρχεν ἐξ Ἐδέσσης πόλεως, Ἑβραῖος τὸ γένος, ἐξησκημένος εἰς ἄκρον τὰς θείας Γραφάς. Οὗτος ἀνῆλθεν εἰς Ἱερουσαλὴμ προσκυνήσων, ἐν ταῖς ἡμέραις Ἰωάννου τοῦ Βαπτιστοῦ· καὶ ἀκούσας τοῦ κηρύγματος αὐτοῦ καὶ τὸν ἀγγελικὸν αὐτοῦ βίον ὑπερθαυμάσας, βαπτίζεται παρʼ αὐτοῦ. Μετὰ ταῦτα ἰδὼν τὸν Χριστὸν καὶ τὰ ἄπειρα θαύματα, ἃ ἐτελεῖτο ὑπʼ αὐτοῦ, καὶ τὴν διδασκαλίαν αὐτοῦ ἀκούσας, ἠκολούθει αὐτῷ μέχρι τοῦ σωτηρίου Πάθους· καὶ μετὰ τὴν Ἀνάληψιν αὐτοῦ πρὸς τὴν ἰδίαν πόλιν ὑπέστρεψε· καὶ τοπάρχην τὸν Αὔγαρον βαπτίσας καὶ τὸ περιλειφθὲν μέρος τῆς λέπρας αὐτοῦ ἰασάμενος καὶ πολλοὺς ἄλλους διδάξας καὶ φωτίσας καὶ Ἐκκλησίας δειμάμενος, διήρχετο τὰς πόλεις τῆς Συρίας· καὶ ἐλθὼν εἰς Βηρυτόν, πόλιν τῆς Φοινίκης, κἀκεῖσε διδάξας καὶ βαπτίσας πολλούς, ἐν Κυρίῳ ἀνεπαύσατο."

syMA.commemoration02.text = "Τῇ αὐτῇ ἡμέρᾳ μνήμη τῆς ἁγίας Μάρτύρος Βάσσης καὶ τῶν τέκνων αὐτῆς Θεογνίου, Ἀγαπίου, καὶ Πιστοῦ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Μητρὸς μιᾶς κάλλιστα παιδία τρία,"
syMA.commemoration02.couplet1.verse2 = "Σὺν μητρὶ Βάσσῃ πρὸς τομὴν ψυχὴ μία."
syMA.commemoration02.single1 = "Βάσσαν σὺν τοκέεσι τάμε ξίφος εἰκάδι πρώτῃ."
syMA.commemoration02.narration.p01 = "Αὕτη ἡ Μάρτυς ὑπῆρχεν ἐπὶ Μαξιμιανοῦ τοῦ βασιλέως ἐν Ἐδέσσῃ τῇ πόλει. Συνοικήσασα δὲ Οὐαλλερίῳ τινί, ἱερεῖ τῶν εἰδώλων, τρεῖς ἐξ αὐτοῦ παῖδας ἔτεκε, Θεόγνιον, Ἀγάπιον καὶ Πιστόν, οὓς τῇ κατὰ Θεὸν ἀνέτρεφεν εὐσεβείᾳ· καὶ γὰρ αὕτη πιστὴ καὶ χριστιανὴ ἐτύγχανεν ἐκ προγόνων. Διαβληθεῖσα οὖν παρὰ τοῦ ἰδίου ἀνδρός, παρέστη μετὰ τῶν παίδων αὐτῆς τῷ ἀνθυπάτῳ Βικαρίῳ· καὶ χριστιανὴν ἑαυτὴν ἀναγορεύσασα, αὐτὴ μὲν καὶ οἱ δύο αὐτῆς υἱοὶ ἐβλήθησαν ἐν τῇ φυλακῇ. Ὁ δὲ Θεόγνιος, ὁ πρῶτος τῶν παίδων, κρεμασθεὶς ξέεται, ἐπιθαρσυνούσης αὐτὸν τῆς μητρὸς καὶ πρὸς τὸν ἀγῶνα παρακαλούσης. Εἶτα ἄγεται καὶ ὁ δεύτερος καὶ μαστίζεται, καὶ οὕτως ἀφαιρεῖται τὸ δέρμα τῆς κεφαλῆς αὑτοῦ μέχρι τοῦ στήθους, λέγων· Οὐδὲν ἡδὺ οὕτως, ὡς τὸ πάσχειν ὑπὲρ Χριστοῦ. Μετὰ δὲ τούτους, ὁ τρίτος ἀχθείς, Πιστὸς καλούμενος, καὶ τὴν εἰς Χριστὸν πίστιν ὁμολογήσας καὶ παντοίαις ταῖς βασάνοις δοκιμασθείς, τὴν διὰ ξίφους ἀπόφασιν σὺν τοῖς ἀδελφοῖς δέχεται· καὶ εὐθέως ἅμα τὰς κεφαλὰς ἀποτέμνονται."
syMA.commemoration02.narration.p02 = "Ἡ δὲ μήτηρ αὐτῶν Βάσσα, τότε μὲν ἐν τῇ φυλακῇ ἀπόσιτος ἦν· ἔνθα ὑπὸ χειρὸς Ἀγγέλου τροφὴν δεξαμένη, ἐνίσχυσεν. Εἶτα ἐξαχθεῖσα, ἀπαίροντι τῷ Βικαρίῳ ἐν Μακεδονίᾳ, ἐκελεύσθη ἀκολουθεῖν. Κἀκεῖ ἀναγκασθεῖσα θῦσαι καὶ μὴ ὑπείξασα, πρῶτον μὲν ἐν ὕδατι, εἶτα ἐν πυρὶ βάλλεται, καὶ μετὰ ταῦτα λιθοβολεῖται. Διαμείνασα δὲ ἐκ πάντων ἀβλαβής, ἄγεται εἰς τὸν τῶν εἰδώλων ναόν· καὶ τὸ τοῦ Διὸς εἴδωλον κατασχοῦσα, κατέσεισεν αὐτὸ καὶ εἰς τὴν γῆν κατέῤῥαξε καὶ ἐλέπτυνεν. Ἐπὶ τούτοις, θηρίοις ἐκδίδοται καὶ ἐν τῇ θαλάσσῃ, ὡς ἀπὸ σταδίων τριάκοντα τῆς χέρσου ἀποῤῥίπτεται· καὶ τότε μὲν ὤφθη τοῖς ὁρῶσι πόῤῥωθεν ἐπὶ θρόνου εὐπρεπῶς καθημένη καὶ σὺν αὐτῇ τρεῖς ἄνδρες ὑπὲρ τὸν ἥλιον ἐξαστράπτοντες· οἳ καὶ ἔδοξαν αὐτὴν ἅμα τῷ θρόνῳ ἐν πλοίῳ ἐπιβιβάσαι."
syMA.commemoration02.narration.p03 = "Μεθʼ ἡμέρας δὲ ὀκτὼ ἐφάνη ἐν Ἅλωνι τῇ νήσῳ καθʼ Ἑλλήσποντον· καὶ τοῦτο γνοὺς ἐν Μακεδονίᾳ ὁ ἀνθύπατος, Φιλίππου τινὸς καταμηνύσαντος, γράφει τῷ Κονσουλαρίῳ Κυζίκου τῆς Ἑλλησποντίου Ἐπαρχίας, κατασχεῖν αὐτήν. Ὁ δέ, εὑρὼν αὐτήν, μὴ πειθομένην θυσίας προσενεγκεῖν τοῖς εἰδώλοις, προσέταξεν εἰς τοὐπίσω δεθῆναι τὰς χεῖρας αὐτῆς· εἶτα θλασθῆναι τὰ μέλη καὶ οὕτω τμηθῆναι τὴν κεφαλήν. Τούτου γενομένου, τὸ πνεῦμα αὐτῆς εἰς χεῖρας Θεοῦ ἐναπέθετο."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

